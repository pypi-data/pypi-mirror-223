====================
Uvod
====================


Nezamenljivi žetoni (NFT)
===========================
Nezamenljivi žetoni (Non fungible tokens, NFT) so edinstvena digitalna sredstva, ki živijo na 
verigi blokov brez možnosti replikacije.
Najpogosteje predstavljajo digitalna umetniška dela.


.. figure:: ./DEP/example_bunny_nft.png
    :width: 5cm

    Primer NFT (ustvaril `DALL-E <https://openai.com/dall-e-2/>`_)


NFT se od stvari, kot je Etherium, razlikujejo po tem, da niso zamenljivi.
Nezamenljivost pomeni, da posameznega sredstva NFT ni mogoče preprosto zamenjati za drugo, kot se lahko menja
sod olja za drug sod olja ali en evo za drug evro.

Najbližji primer NFT v fizični obliki je bejzbolska kartica. Na primer, lahko imate zelo redko 
bejzbolsko kartico nekega igralca bejzbola in je ne morete enakovredno zamenjati za kakšno drugo običajno bejzbolsko kartico.

NFT se ustvarijo s kovanjem, kar je postopek, v katerem se informacije žetona
vnesejo v verigo blokov. V verigi blokov se ustvari nov blok in pogosto se uporabi pametna pogodba,
ki določa prenosljivost in NFT dodeli lastnika.

Medtem ko se NFT kuje, dobi tudi edinstven identifikator, ki je neposredno povezan z enim
naslovom verige blokov. Vsi žetoni imajo lastnika in informacije o lastništvu so javne vsem.

Žetoni NFT hitro pridobivajo na priljubljenosti kot način hrambe kripto valut in kot potencialna finančna naložba.
Uporabljajo se lahko tudi kot zavarovanje za posojila ali predstavljajo finančne produkte,
s katerimi se lahko trguje na sekundarnih trgih.
Priljubljenost NFT odraža vse večje zanimanje za digitalno premoženje v digitalnem svetu, vključno z razvojem "metaverse", mreže interaktivnih virtualnih svetov.
NFT bodo verjetno igrali pomembno vlogo tudi pri razvoju oglaševanja in trženja, saj bodo blagovne znamke morda začele preizkušati izdelke v digitalni obliki, preden se bodo odločile za njihovo izdelavo v fizični obliki.
Poleg tega imata pogodba in tehnologija veriženja blokov, na katerih temeljijo NFT, komercialni potencial, na primer, da lahko ustvarjalec NFT prejme licenčnino ob vsaki prodaji NFT.
V prihodnjih letih se pričakuje, da bodo podjetja vse pogosteje uporabljala NFT za oglaševanje, ustvarjanje honorarjev in druge vidike svojih poslovnih modelov.


Marketinški pristopi za promoviranje nezamenljivih žetonov
===========================================================
Obstaja več načinov oglaševanja, ki se jih lahko uporabi tudi za oglaševanje nezamenljivih žetonov. Ti so naprimer
uporaba Google Ads platforme (oglaševanje po Google iskalniku, YouTube aplikaciji), uporaba forumov in drugi načini.
Ena izmed teh drugih načinov je morda še najbolj uveljavljena na tem področju in sicer se temu načinu oglaševanju reče
angl. *shilling* (ni slovenskega prevoda).

*Shilling* je izraz za promocijo/oglaševanje NFT po socialnih omrežjih.
Vendar ne gre le za kakršno koli oglaševanje, kot je na primer postavitev promocijskega gradiva na spletno stran ali
stojnico v javnosti za promocijo, temveč gre za bolj kontroverzno metodo trženja, ki je 
bolj angažirano, agresivno.
*Shilling* vključuje nenehno objavljanje o izdelku po socialnih omrežjih, kot so Instagram, Telegram, Discord ipd.,
omenjanje izdelka in deljenje povezav do njega povsod, kjer je to mogoče. Gre za vsiljivo metodo oglaševanja.

Te dni NFT prodajalci pogosto ne oglašujejo svojega izdelka samostojno, temveč najamejo ljudi, ki to delo 
opravljajo namesto njih. Obstaja veliko ponudb za taka dela, ki so lahko zelo profitabilna, še posebej če imate
orodje, ki lahko oglašuje namesto človeka, avtomatično brez da bi bil ta prisoten.

To diplomsko delo se ne osredotoča na same NFT, ampak se fokusira na process oglaševanja in sicer po socialnem
omrežju Discord. Delo navezuje na projekt Ogrodje za oglaševanje po Discord-u (Discord Advertisement Framework), ki je
ogrodje za oglaševanje napisano v programskem jeziku `Python <https://www.python.org>`_.
